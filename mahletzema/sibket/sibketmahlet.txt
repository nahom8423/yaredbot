ሥርዓተ ማኅሌት ዘስብከት "ታኅሣሥ ፯"

የማንኛውም ወርኃ በዓልና ክብረ በዓል ሥርዓተ ማኅሌት መጀመሪያ "ሥርዓተ ነግሥ"
ስምዓኒ እግዚኦ ጸሎትየ፡ ሃሌ ሉያ ሃሌ ሉያ፡ ወይብጻሕ ቅድሜከ ገዓርየ፡ ሃሌ ሉያ ሃሌ ሉያ፡ ወኢትሚጥ ገፀከ እምኔየ፡ በዕለተ ምንዳቤየ አጽምእ ዕዝነከ ኃቤየ፡ ሃሌ ሉያ ሃሌ ሉያ፡ አመ ዕለተ እጼውአከ ፍጡነ ስምዓኒ፡ ሃሌ ሉያ ሃሌ ሉያ፡ ለዓለም ወለዓለመ ዓለም፡ ሃሌ ሉያ ዘውእቱ ብሂል፡ ንወድሶ ለዘሃሎ እግዚአብሔር ልዑል፡ ስቡሕ ወውዱስ ዘሣረረ ኲሎ ዓለመ፡ በአሐቲ ቃል።

መልክአ ሥላሴ
ሰላም ለኲልያቲክሙ እለ ዕሩያን በአካል፤ ዓለመክሙ ሥላሴ አመ ሐወፀ በሣህል፤ እምኔክሙ አሐዱ እግዚአብሔር ቃል፤ ተፈጸመ ተስፋ አበው በማርያም ድንግል፤ ወበቀራንዮ ተተክለ መድኃኒት መስቀል።

ዚቅ
በሣህሉ ወበምሕረቱ ለአምላክነ፤ ለዘሐወፀነ እምአርያም።

ትምህርተ ኅቡዓት
ዘውእቱ አምላክ ዘበአማን፤ ዘበነቢያት አቅደመ ተዐውቆ፤ ወበሐዋርያት ተሰብከ፤ ወእመላእክት ተአኲተ፤ ወእምኀበ ኲሉ ተሰብሐ።

አልቦ ዚቅ (ዚቅ የለውም)

መዝሙር
ሃሌ ሃሌ ሉያ
ወልደ መድኅነ ንሰብክ፤ ዘእምቅድመ ዓለም ሀሎ፤ ወልደ መድኅነ ንሰብክ፤ አክሊለ ሰማዕት ሰያሜ ካህናት ወተስፋ መነኮሳት፤ ወልደ መድኅነ ንሰብክ፤ ወልደ መድኅነ ንሰብክ።

ዓራራይ
ዘተነግረ በሕገ ኦሪት፤ ምጽአቶ ሰበኩ ነቢያት፤ እግዚአ ለሰንበት፤ ዘይዜንዋ ለጽዮን ቃለ ትፍሥሕት፤ በነቢያት ተሰብከ።

ዕዝል
ዘበመስቀሉ ተቀነወ፤ ወበነቢያት ተሰብከ፤ መላእክት ወሊቃነ መላእክት ሰብሕዎ፤ ኪያሁ ንሰብክ መድኅነ።

ሰላም
ተሰብከ መድኅን ክብረ ቅዱሳን፤ አብ ወእም ዘይከውን ለኲሉ ዓለም፤ ነቢያት ሰበክዎ፤ ሐዋርያት ተለዉ ዓሠሮ፤ መድኃኒነ ውእቱ፤ ሠርዓ ሰንበተ በቃሉ፤ ወጸገወ ሰላመ ለኲሉ።